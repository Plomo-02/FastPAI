{
  "page_content": "carta d'identità, CIE, carta d'identità elettronica, documento d'identità",
  "metadata": {
    "comune": "BA",
    "date_orari": "{ \"2024-12-10\": [\"09.00-10.30\", \"15.00-16.00\"], \"2024-12-15\": [\"09.00-11.00\", \"14.30-16.00\"] }",
    "info": "\nCHI PUO' RICHIEDERE LA CIE\n\nLa CIE può essere richiesta per tutti coloro (persone italiane, comunitarie e non) che risultano residenti nel Comune di Bari.\n\nPer le persone residenti in altro Comune italiano il rilascio della CIE può essere richiesto solo da coloro che sono impossibilitati a recarsi nel comune di residenza e solo al fine di sopperire a necessità derivanti da gravi e comprovati motivi (Circolare Ministero dell'Interno n. 23 del 10/05/2004 e nota del Ministero dell'Interno n. prot. 09905522-15100/354 del 05/11/1999).\n\nPer richiedere il rilascio della carta d'identità a nome di minore, questi deve essere accompagnato/a allo sportello comunale da chi ha la responsabilità genitoriale (genitori o tutore), muniti di valido documento di riconoscimento e, nel caso del tutore, anche della sentenza di nomina (N.B. ai fini dell'identificazione è obbligatoria la presenza in sede del/della minore)\n\n \n\nQUANDO SI PUO' RICHIEDERE LA CIE\nLa nuova Carta di identità elettronica si può richiedere, esclusivamente per i seguenti motivi:\n\nprimo rilascio;\nsmarrimento o furto della carta d'identità in corso di validità, previa presentazione della relativa denuncia;\ndeterioramento della carta d'identità in corso di validità, previa verifica del relativo stato da parte dell'Ufficiale di anagrafe;\nscadenza della carta d'identità (il rinnovo può essere effettuato a partire da 180 giorni prima della scadenza prevista).\nN.B: il cambio di residenza non costituisce  motivo di rilascio anticipato della carta d'identità. Difatti, essendo la residenza un dato che nulla ha a che fare con l'identificazione della persona, la relativa variazione non altera la funzione del documento di riconoscimento (Circolare Ministero dell'Interno 31 dicembre 1992 n. 24)\n\nDOCUMENTI DA ALLEGARE\n\nIl giorno dell'appuntamento, la persona interessata deve recarsi allo sportello munita di:\n\nvecchio documento di identità (la carta di identità scaduta o in scadenza deve essere obbligatoriamente consegnata allo sportello);\nuna foto formato tessera recente (fatta da non più di sei mesi) ed avente gli stessi requisiti delle foto richieste dalla Questura per il rilascio del passaporto (vedi istruzioni). Nel caso si porti una fotografia su supporto digitale USB tale foto deve rispettare, oltre quelle già indicate, le seguenti ulteriori caratteristiche:\n- Definizione immagine: almeno 400 dpi\n- Dimensione del file: massimo 500kb\n- Formato del file: .jpg\nla tessera sanitaria (facoltativo);\nl'eventuale ricevuta di pagamento nel caso in cui il pagamento sia stata effettuato con i servizi PagoPA. La ricevuta non serve nel caso in cui si decide di pagare tramite POS direttamente presso gli sportelli dell'anagrafe. (ulteriori informazioni nella sezione COSTI)\ncertificato ISEE o altra documentazione equivalente rilasciata all'uopo dalla Ripartizione Servizi alla Persona, per poter usufruire dell'esenzione (ulteriori informazioni nella sezione COSTI).\n"
  }
}